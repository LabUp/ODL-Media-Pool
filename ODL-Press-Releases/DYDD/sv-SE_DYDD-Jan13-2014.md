Får ej spridas innan 13/1 2014

# Donera Din Dammiga Enhet
*Låt dina gamla enheter komma till användning*

*Börja det nya året med att städa upp i din röra och hjälp Open Device Labs (ODLs) världen över i kampanjen "Donera Din Dammiga Enhet" (Donate Your Dusty Device) via hemsidan http://OpenDeviceLab.com/DYDD.*

Open Device Labs (ODLs) är kollektiva samlingar av Internet-anslutna enheter som smartphones, tablets och TV-spelskonsoller. Dessa är öppna för utvecklare som kan testa sina webbsidor och appar.

Om du nyligen har skaffat ny smartphone eller tablet och letar efter ett användningsområde för din gamla enhet, varför inte donera den till ett Open Device Lab? Idag finns över 90 Labs på platser världen över. Alla tjänar på fri tillgång till en gratis samling av enheter - även donatorerna.

Hemsidor och appar fungerar tyvärr inte alltid som tänkt, speciellt kan det variera på mobiltelefoner. Det finns runt 20 000 modeller och runt 15 nya modeller släpps varje vecka. Varje variant är unik med sina tekniska egenheter och utmaningar. Att utvecklare har tillgång till en mångfald av enheter, gamla som nya, är kritiskt för testning av användarupplevelsen, men är inte alltid en självklarhet.

En jämförelse: Biltillverkare viger en stor del av bilens kostnad till testning. Men vid produktion av digitala upplevelser är det vanligt att nedskärningar drabbar testbudgeten. De som stöttar ODLs med donering av enheter stöttar lokala och internationella utvecklare och deras användare, oberoende av tillverkare och varumärken.

Om du nu har bestämt dig för att stötta ett Open Device Lab, besök http://OpenDeviceLab.com/DYDD nu. Du är bara tre steg ifrån att ge din fungerande gamla enhet en meningsfull tillvaro som gynnar alla.

Mer information och royaltyfri media: http://lab-up.org 
Kontakt: Andre Jay Meissner, media@lab-up.org, +4915128294015
