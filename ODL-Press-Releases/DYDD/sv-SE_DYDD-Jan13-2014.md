Får ej spridas innan 13/1 2014

# Donera Din Dammiga Pryl
*Låt dina gamla enheter komma till användning*

*Börja det nya året med att städa upp i teknikröran genom att hjälpa Open Device Labs (ODLs) världen över i kampanjen "Donera Din Dammiga Pryl" (Donate Your Dusty Device) via hemsidan http://OpenDeviceLab.com/DYDD.*

Open Device Labs (ODLs) är kollektiva samlingar av Internet-anslutna enheter som smartphones, surfplattor och TV-spelskonsoller. Labben är öppna för utvecklare som kan testa sina webbsidor och appar.

Om du nyligen har skaffat ny smartphone eller surfplatta och funderar på vad du ska göra med din gamla—varför inte skänka den till ett Open Device Lab? Idag finns över 90 labb världen runt. Alla tjänar på fri tillgång till en gratis samling av enheter—även donatorerna.

Hemsidor och appar fungerar tyvärr inte alltid som tänkt, särskilt på mobiltelefoner. Det finns ca 20 000 modeller och runt 15 nya modeller släpps varje vecka. Varje variant är unik med sina tekniska egenheter och utmaningar. Att utvecklare har tillgång till en mångfald av enheter, gamla som nya, är kritiskt för testning av användarupplevelsen, men är inte alltid en självklarhet.

En jämförelse: Biltillverkare viger en stor del av bilens kostnad till testning. Men vid produktion av digitala upplevelser är det vanligt att nedskärningar drabbar testbudgeten. De som stöttar ODLs genom att lämna in enheter stöttar lokala och internationella utvecklare och deras användare, oberoende av tillverkare och varumärken.

Om du bestämmer dig för att stötta ett Open Device Lab, besök http://OpenDeviceLab.com/DYDD nu. Du är bara tre steg ifrån att ge din fungerande gamla enhet en meningsfull tillvaro som gynnar alla.

Mer information och royaltyfri media: http://lab-up.org 
Kontakt: Andre Jay Meissner, media@lab-up.org, +4915128294015
